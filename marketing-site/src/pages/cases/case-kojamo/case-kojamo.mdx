---
path: "/case/kojamo" 
title: "Data liikkumaan yhteistyössä – Case Kojamo"
shorttitle: "Case Kojamo" # max two lines 12 char each
image: "./placeholder.jpg" 
pic: "" # for hex-image Needs to be square for now!
pictext: ""
type: "case" 
subtype: "business" 
tags: [ "case", "Kojamo", Platform of Trust", "dataflows"] 
lang: "fi-Fi" 
author: "Pirkko Laitinen"
status: "published" # "published" / "draft" / "pending" / "archived"
---
## Haaste

Asumisen arki muuttuu tarjottavien palveluiden myötä. Uudet asumisen palvelut tuotetaan ennen muuta rakennuksista ja niiden käytöstä kerätyn tiedon varaan. Kehityksen esteenä on tiedon hajanaisuus ja yhteensopimattomuus.

## Tavoitteena datan liikkuminen

Syksyllä 2018 Platform of Trust, Kojamo, Visma Tampuuri ja Lassila & Tikanoja toteuttivat yhdessä kokeilun, jonka tavoitteena oli saada kaikkien osapuolten data liikkumaan osapuolten järjestelmien välillä kaksisuuntaisesti niin, ettei kaikkien tarvitse rakentaa erillistä yhteyttä toisiinsa vaan yhdistävänä alustana toimii Platform of Trust. Alustan tehtävä on harmonisoida ja yhtenäistää data, jotta voidaan lisätä eri palveluntarjoajien tehokkuutta ja tiedonkulun nopeutumista asukkaan tai muun niin kutsutun loppukäyttäjän suuntaan. 

## Käytännön toimet

Pohjana projektille toimi Helsingissä Karavaanikuja 2:ssa sijaitsevan asuinrakennuksen rakennusaikainen tietomalli rakennuksesta ja sen järjestelmistä. Kokeilun ensimmäisessä vaiheessa luotiin edellytyksiä datan keräämiselle eli rakennettiin digitaalinen kopio osasta Kojamon Karavaanikuja 2:n rakennuksia ja järjestelmiä. Toisessa vaiheessa tavoiteltiin tiedon harmonisointia ja luotiin asukkaille suunnattu demosovellus, jota kautta he pystyivät tekemään esimerkiksi vikailmoituksen. Tämä kulkeutui Visman Tampuuri-huoltokirjajärjestelmän kautta Lassila & Tikanojan toiminnanohjausjärjestelmään ja huoltomiehen tehtävälistalle. Suoritetun tehtävän kuittaamisen jälkeen tieto välittyi takaisin asiakkaalle. 

## Lopputulos

Platform of Trust -alustalla toteutettu kokeilu todisti, että datan tuottajien ja hyödyntäjien yhteistyöllä tieto saadaan liikkumaan eri toimijoiden kesken ja tehokkaammin hyötykäyttöön. Parin kuukauden yhteistyöllä pystyttiin luomaan kokonaan uusi digitaalinen palvelukokemus, joka yhdisti digitaalisen rakennuksen, asukkaan, huoltoyhtiön sekä omistajan. Verrattuna nykyisiin ratkaisuin Platform of Trust osoitti, että nykyisissä järjestelmissä olevat tiedot saadaan käyttöön ilman, että niitä tarvitsee muuttaa. 
Kokeilu tuotti merkittävästi uutta tietoa tietomallien käytöstä sekä liiketoiminnasta syntyvän datan hyödyntämisestä käytännössä. 

Platform of Trust vastasi Kojamon tarpeeseen yhtenäistää hajanaiset tietomallit ja saada data liikkumaan sekä ensisijaisesti luoda datan avulla merkittäviä palveluita asiakkailleen. Alusta osoitti kyvykkyytensä tuoda yhteen järjestelmät, data, kehittäjät sekä käyttäjät ja tuotteistaa tieto niin, että sillä voidaan synnyttää kokonaan uusia palveluita nopeasti ja tehokkaasti. 

export default ({ children }) => (
  <article className="case"> 
    { children } 
  </article>
)